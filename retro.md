# Retrospektiivitekniikat

Retrospektiivissä ajatuksena on projektitiimin kesken keskustella projektin kulusta tietyn aikaikkunan sisällä (Wikipedia, 2020). Näitä aikaikkunoita voi olla esimerkiksi koko projekti tai jokin osa siitä, kuten scrumissa sprintin päätteeksi. Keskustelussa käydään läpi sitä, että miten projekti on mennyt ja mitä voitaisiin kehittää. Näiden pohjalta viedään omaa prosessia eteenpäin saadakseen entistä enemmän tehoa tiimistä irti.

Retrospektiivin toteuttamiseen on useita erilaisia menetelmiä. Yksi on "Start, Stop, Continue, More of, Less of Wheel", missä keskustellaan viidestä aihealueesta liittyen työskentelytapoihin (Retrospectivewiki, 2013). Nämä ovat: mitä pitäisi aloittaa tekemään, jota ei vielä toteuteta; mitä pitäisi lopettaa tekemästä, joka vaikeuttaa töiden tekemistä; mikä työskentelytavoista on sellainen, että sitä pitää ehdottomasti jatkaa; mitä pitäisi tehdä enemmän ja mitä pitäisi tehdä vähemmän. Näistä tehdään fläppitaululle tai vastaavalle merkinnät jokaisen ympyrään merkityn aiheen kohdalle tiivistelmät tiimin vastauksista. Lopuksi näiden pohjalta päätetään toimintamallien mahdollsiet muutokset.

Toinen mahdollinen retrospektiivin toteutusmalli on "Glad, Sad, Mad" (Retrospectivewiki, 2015). Tässä toimintamallissa tiimin jäsenet kirjoittavat esimerkiksi PostIT-lapuille havaintoja kuluneesta tarkastelujaksosta, jotka voivat olla positiivisiä tai negatiivisiä. Tämä vaihe kestää joko kymmenen tai viisitoista minuuttia. Tämän jälkeen jokainen osallistuja vuorotellen kertoo korttinsa lyhyesti ja laittaa ne valkotaululle. Valkotaulu on jaoteltu kolmeen osaan, jotka kuvaavat osallistujan tunnetta havainnosta - onko se hyvä, huono vai vihaa aiheuttava. Tässä vaiheessa ei vielä keskustella havainnoista. Tämän jälkeen yksi henkilö ryhmittelee samaan ongelmaan viittavat asiat yhteen, johon menee enintään noin viisi minuuttia. Ryhmittelyn jälkeen äänestetään mitä ongelmia käsitellään tarkemmin ja tämä vie aikaa enintään noin 10 minuuttia. Yleensä äänestttävien korttien määrä on rajattu viiteen. Lopulta havainnoista keskustellaan niin kauan, että kaikki aiheet ovat käsitelty tai retrospektiiville varattu tunti tulee täyteen. Yleinen läpikäyntijärjestys on eniten ääniä saaneesta kohti vähiten ääniä saaneeseen. Sisällöllisesti keskitytään kuinka voitaisiin parantaa havainnossa mainittua asiaa, mutta myös voidaan käydä keskustelua onko havainnon kanssa samaa mieltä.

Lähteet:
Wikipedia, 2020, "Retrospective", luettu 6.12.2021. Saatavilla: [https://en.wikipedia.org/wiki/Retrospective#Software_development](https://en.wikipedia.org/wiki/Retrospective#Software_development)
Retrospectivewiki, 2015, "Glad, Sad, Mad", luettu 6.12.2021. Saatavilla: [http://retrospectivewiki.org/index.php?title=Glad,\_Sad,\_Mad](http://retrospectivewiki.org/index.php?title=Glad,_Sad,_Mad)
Retrospectivewiki, 2013, "Start, Stop, Continue, More of, Less of Wheel", luettu 6.12.2021. Saatavilla: [http://retrospectivewiki.org/index.php?title=Start,\_Stop,\_Continue,\_More_of,\_Less_of_Wheel](http://retrospectivewiki.org/index.php?title=Start,_Stop,_Continue,_More_of,_Less_of_Wheel)
